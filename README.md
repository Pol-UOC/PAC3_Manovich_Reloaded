# PAC3_Manovich_Reloaded

## Introducció
- **Nom:** Pol Garriga
- **Data:** 17/12/2024

Aquest projecte examina dos exemples recents d'hibridació, aplicant els principis analítics de Lev Manovich presentats al seu llibre *El software toma el mando*. S'analitzen casos rellevants de **Unreal Engine 5** i les tecnologies de **Ray Tracing** (RTX) de diverses empreses.

---

## Exemple 1: Unreal Engine 5 i la transformació de la creació digital

### **Descripció del projecte**
Unreal Engine 5 (UE5) és un motor gràfic desenvolupat per Epic Games. És utilitzat en sectors com el cinema, l’arquitectura, la realitat virtual i la publicitat gràcies a les seves capacitats per generar visuals d’alta fidelitat en temps real. Tecnologies com Nanite (per a geometria detallada) i Lumen (il·luminació dinàmica) permeten crear entorns virtuals hiperrealistes i interactius. Des del seu llançament inicial el 2022, UE5 ha evolucionat amb actualitzacions contínues fins a la versió 5.5, oferint innovacions com:

- **Lumen**: Il·luminació global dinàmica i reflexos precisos en temps real, amb suport complet per a *hardware ray tracing*.
- **Nanite**: Un sistema de geometria virtualitzat que permet escenes hiperrealistes amb milers de milions de polígons.
- **Procedural Content Generation (PCG)**: Generació automàtica d'entorns com boscos i ciutats.
- **Path Tracer**: Render físicament precís per a imatges finals cinematogràfiques, ara completament funcional.
- **MegaLights**: Permet centenars de llums dinàmics amb ombres suaus sense casi sacrificar rendiment.

Aquests avenços han portat Unreal Engine a ser una plataforma essencial per a la producció virtual en cinema, com en *The Mandalorian*, on es van utilitzar entorns en temps real per substituir pantalles verdes.

### **Anàlisi amb "les ulleres de Manovich"**
- **Principis del programari:** UE5 exemplifica la modularitat i la interoperabilitat, permetent integrar diferents eines i fluxos de treball en una mateixa plataforma. La seva naturalesa de source available fomenta la cultura de col·laboració i l'aprenentatge entre la comunitat de desenvolupadors, dissenyadors i artistes.
- **Hibridació de mitjans:** Combina tecnologies d'animació 3D, disseny d'entorns, i efectes especials en temps real, barrejant les pràctiques del cinema tradicional amb els jocs i experiències immersives. És una eina transversal que desdibuixa la línia entre el món virtual i el físic, com es veu en produccions com The Mandalorian, on UE5 es va utilitzar per crear entorns virtuals en temps real.
- **Impacte cultural:** Democratitza les eines avançades, permetent que creadors independents produeixin obres d'alta qualitat. També redefineix la narrativa visual a través de la producció virtual i els entorns immersius.

---

## Exemple 2: El Ray Tracing en temps real

### **Descripció del projecte**
El *ray tracing* és una tècnica de gràfics computacionals que simula la propagació de la llum per crear reflexos, ombres i il·luminació realistes. Gràcies al desenvolupament de *hardware* i *software*, aquesta tecnologia ha passat de ser exclusiva del cinema a estar disponible en temps real per a videojocs, disseny industrial, arquitectura i realitat augmentada. Els principals proveïdors són:

- **Nvidia RTX**: La tecnologia RTX combina *ray tracing* accelerat per hardware amb IA, com el *Deep Learning Super Sampling (DLSS)*, que millora la resolució i el rendiment. Aquesta tecnologia s’ha integrat en motors com Unreal Engine i Blender per potenciar entorns realistes.
- **AMD Radeon Ray Tracing**: Amb l’arquitectura RDNA2 i RDNA3, AMD ofereix compatibilitat amb *DirectX Raytracing (DXR)* i Vulkan, fent el *ray tracing* accessible per a desenvolupadors independents.
- **Intel Arc Ray Tracing**: Intel ha introduït GPU amb suport per DXR i XeSS (superresolució basada en IA), oferint una alternativa rendible i eficient per a *ray tracing* en temps real.

### **Anàlisi amb "les ulleres de Manovich"**
- **Principis del programari:** RTX aplica el processament paral·lel per renderitzar gràfics en temps real. Això exemplifica la capacitat del programari per optimitzar processos complexos mitjançant hardware avançat (GPUs). El Deep Learning Super Sampling (DLSS) utilitza IA per millorar la resolució i el rendiment del RTX, mostrant l'hibridació entre computació visual i intel·ligència artificial.
- **Hibridació de mitjans:** RTX combina aspectes de la cinematografia tradicional (traçat de llum físicament precís) amb l'interactiu (videojocs i aplicacions immersives). Les aplicacions s’estenen a sectors com la publicitat i l’entreteniment.
- **Impacte cultural:** El *ray tracing* ha portat el realisme visual a un nou nivell, redefinint l'experiència en videojocs, produccions cinematogràfiques i simulacions interactives. Aquesta tecnologia hibrida pràctiques de cinematografia amb mitjans interactius.

---

## **Referències i bibliografia**
